---
title: "Big tech må vekk"
description: "Presentasjon om digital motkultur og kooperative alternativer til Big Tech, på ATTACs arrangement på Hausmania."
date: 2025-10-18
location: "Hausmania, Oslo"
---

Datakollektivet ble presentert på **Big tech må vekk**, et arrangement i regi av ATTAC Norge på Hausmania i Oslo. Kvelden handlet om digital motkultur — hvordan vanlige folk kan ta tilbake kontrollen over sin digitale hverdag fra de store teknologiselskapene.

Presentasjonen tok for seg behovet for kooperativt eid digital infrastruktur og hvordan Datakollektivet som modell kan gi folk et reelt alternativ til kommersielle skytjenester, sosiale medier og kommunikasjonsplattformer.

Arrangementet samlet folk fra ulike miljøer — aktivister, teknologer, og folk som rett og slett er lei av å være produktet. Flere av de som senere ble med på stiftelsesmøtet dagen etter ble først introdusert for idéen her.
