# Om Datakollektivet

## Kort fortalt

Datakollektivet er en norsk ideell forening stiftet i oktober 2025. Foreningen har som hovedformål å stille digital infrastruktur og tjenester til rådighet for sine medlemmer, på en måte hvor personvern, medbestemmelse, sikkerhet og desentralisering ivaretas.

Organisasjonsnummer: **936 667 864**

## Formål og verdier

Datakollektivet er bygget på noen grunnleggende overbevisninger:

- **Digital infrastruktur er for viktig til å overlate til kommersielle aktører alene.** Konsentrasjon av makt og eierskap hos noen få store teknologiselskaper truer personvern, demokrati og selvbestemmelse.
- **Alternativer må være kollektivt eid og demokratisk styrt.** Foreningen er organisert som et kooperativ der medlemmene har reell innflytelse gjennom generalforsamling, åpne styremøter og deltakende demokrati.
- **Fascisme, autoritarianisme og beslektede ideologier er uforenlig med foreningens formål.** Dette er vedtektsfestet. Datakollektivet er et verktøy som sikrer medlemmenes digitale sjølråderett og frihet gjennom kooperativ organisering.

### Sekundære formål

Utover kjerneformålet har foreningen også vedtektsfestet at den skal:

- Fremme sine grunnprinsipper offentlig
- Hjelpe folk til å opptre digitalt på forsvarlig vis
- Etterstrebe universell utforming på tjenestene som driftes
- Følge prinsipper om deltakende demokrati
- Samarbeide med andre lignende fellesskap og bidra til at flere lignende foreninger etableres

## Organisasjon

### Styret

Styret per dags dato:

**Styremedlemmer:**
- Alexander Fife (styreleder)
- Hallvord Reiar Michaelsen Steen (nestleder)
- Raymond Dowling (kasserer)
- Daniel Clemeth Bjerkeland
- Kari Stamnes
- Max Brosnahan

**Varamedlemmer:**
- Jacob Ludvigsen
- Julian Sivertsen (alias Hornwitser)

### Arbeidsgrupper

To arbeidsgrupper ble opprettet på det første styremøtet:

- **Formidling** — kommunikasjon, nettside og utadrettet arbeid
- **Infrastruktur og Sikkerhet** — drift, oppsett og sikring av foreningens tjenester

### Drift og administrasjon

Foreningens tjenester driftes av en driftsgruppe med administratorer utnevnt av styret. Styret kunngjør hvem som er administratorer til enhver tid. Foreningen har egne vedtekter for moderering av sosiale tjenester, med moderatorer utnevnt av styret.

### Verktøy i bruk

- **Loomio** — egen instans for medlemsdemokrati, diskusjoner og avstemninger
- **Signal** — midlertidig kommunikasjon for styre og medlemmer
- **Forgejo** — kodelagring (hostet av Hornwitser)

## Strategisk retning

Datakollektivet er i oppstartsfasen og flere sentrale spørsmål er under aktiv diskusjon. Disse handler ikke om tekniske valg, men om hva slags organisasjon Datakollektivet skal bli.

Sentrale åpne spørsmål inkluderer organisasjonsmodell (grad av sentralisering vs. desentralisering), målgruppe (teknologer først, bredere publikum senere?), og hva som forventes av et medlem utover kontingent. Vedtektene skiller mellom **medlemskontingent** (for medlemskap og stemmerett) og **medlemsytelse** (for tilgang til tjenester), noe som gir fleksibilitet i hvordan dette løses.

## Finansiering

Foreningen skal være hovedfinansiert gjennom medlemskontingent og medlemsytelser. Den kan motta støtte fra offentlige og private aktører så lenge det ikke stiller krav til foreningens disposisjoner. Prosjektmidler kan søkes så lenge prosjektene ikke binder opp foreningens hovedvirksomhet.

## Status

Datakollektivet er i oppstartsfasen. Per februar 2026:

- Foreningen er formelt stiftet og registrert i Brønnøysundregistrene
- Styre er valgt og konstituert
- Bankkonto er opprettet
- Loomio-instans er i drift for medlemskoordinering
- Nettside og offentlig kommunikasjon er under utvikling
- Første tjenester til medlemmer er ennå ikke lansert
