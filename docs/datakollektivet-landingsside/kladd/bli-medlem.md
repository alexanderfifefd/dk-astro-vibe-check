# Bli medlem — kladd

> Egen side for folk som vil bli medlem. Snakker til folk som er interesserte men trenger å forstå hva de går inn i. Både verdidrevne brukere og folk som vil ha innflytelse. Tonen er inviterende men ærlig — DK er tidlig, og det er en del av tilbudet.

---

## 1. Hero

### Tittel

Bli med og form retningen.

### Ingress

Som medlem i Datakollektivet er du ikke kunde — du er del av fellesskapet som bestemmer. Du får stemmerett, innflytelse over hva vi bygger, og tilgang til tjenester. Men viktigst: du er med på å forme noe som akkurat har begynt.

---

## 2. Hva du får

> Kort, skanbar. Tenk feature-liste eller ikon + tekst. Konkret om hvilke tjenester du faktisk får tilgang til.

### Seksjonstittel

Hva betyr medlemskap?

### Punkter

**Stemmerett**
Generalforsamlingen er foreningens øverste organ. Som medlem har du tale-, forslags- og stemmerett. Du bestemmer hvem som sitter i styret, hvilke tjenester vi prioriterer, og hvordan pengene brukes.

**Innflytelse mellom generalforsamlinger**
Gjennom Loomio — vårt verktøy for medlemsdemokrati — kan du diskutere, fremme forslag og stemme over saker løpende. Ikke bare én gang i året.

**Tilgang til tjenester**
Du får tilgang med en gang:
- **Loomio** — Diskusjoner, forslag og avstemninger
- **Matrix** — Kryptert meldingstjeneste, kanaler for arbeidsgrupper og uformell prat
- **Forgejo** — Kodelagring og samarbeid
- **Zulip** — Kommunikasjon for driftsgruppe og utvikling _(kommer)_

Mer er på vei — og hva vi bygger neste bestemmer du.

**Delta i arbeidsgrupper**
Bli med i driftsgrupper, rådgi, følg diskusjoner. Det er rom for alt fra operativt arbeid til å komme med innspill og erfaringer.

**Åpen kildekode, ingen innlåsing**
Alle tjenester er basert på åpen kildekode. Dataene dine er dine. Du kan alltid ta dem med deg.

---

## 3. Det vi bygger, er ikke ferdig

> Denne seksjonen er viktig. Den er ærlig om at DK er tidlig. Men den snur det til et argument: dette er sjansen til å forme noe fra starten.

### Seksjonstittel

Vi er i starten. Det er poenget.

### Tekst

Datakollektivet ble stiftet i oktober 2025. Vi har styre, vedtekter, bankkonto, og noen få tjenester i drift. Men det meste gjenstår.

Hvordan vi organiserer oss. Hvilke tjenester vi skal tilby. Hvordan vi balanserer personvern og brukervennlighet. Hva slags driftsmodell vi lander på. Alt dette er åpent.

Det betyr at du ikke bare melder deg inn i noe som er ferdig. Du melder deg inn i noe du kan forme. Det er enormt mange spørsmål som trenger svar — tekniske, organisatoriske, demokratiske. Vi trenger folk som tenker, diskuterer og foreslår.

Og vi trenger folk som validerer at dette er noe vi ønsker.

---

## 4. Hva koster det?

> Transparent om økonomi. Kort.

### Seksjonstittel

Kontingent

### Tekst

Medlemskontingenten fastsettes av generalforsamlingen. Den gir deg medlemskap og stemmerett for ett kalenderår.

Tilgang til tjenester dekkes av en separat medlemsytelse, fastsatt av styret. Detaljene her er fortsatt under utvikling og det pågår en diskusjon om dette på Loomio nå.

Pengene går til drift av tjenester og infrastruktur.

> Konkrete priser legges inn når de er fastsatt.

---

## 5. Hvordan det fungerer

> Enkel steg-for-steg. Senker terskelen.

### Seksjonstittel

Slik melder du deg inn

1. **Fyll ut skjemaet** — Navn og e-post. Det er alt vi trenger.
2. **Betal kontingent** — Du får en betalingslenke.
3. **Få tilgang** — Når betalingen er registrert, får du tilgang til Loomio, Matrix og våre andre tjenester.
4. **Delta** — Stem, diskuter, foreslå. Bli med i arbeidsgrupper. Eller bare bruk tjenestene.

---

## 6. Skjema

> Selve innmeldingsskjemaet.

### Felt

- Navn (påkrevd)
- E-post (påkrevd)
- Melding (valgfritt) — "Fortell oss gjerne hva du er interessert i"

### CTA

**Meld meg inn**

### Fotnote

_Prototype — vi tar kontakt manuelt inntil vi har automatisert dette._

---

## 7. Andre veier inn

> Sideskift-CTA. To kort — fanger opp folk som egentlig hører hjemme et annet sted. Gjenbruker kort-layouten fra forsiden, men med bare to alternativer.

### Kort-layout (to kolonner)

---

**Bygg med oss**

Mer interessert i å bygge enn å bruke? Vi trenger utviklere, designere, driftsfolk, jurister og alle andre som vil bidra.

**CTA:** Se hva vi trenger → /bygg-med-oss

---

**Følg oss**

Ikke klar ennå? Meld deg på nyhetsbrevet og bli med på Matrix. Følg diskusjonene uten forpliktelser.

**[Embedded e-post-felt + "Meld meg på"-knapp]**
**[Lenke: Bli med på Matrix →]**

---

## Strukturnotater

### Tone

Inviterende, ærlig, ikke salgsaktig. Respekterer at folk trenger å forstå hva de går inn i. Ikke overselg — DK er tidlig, og det skal synes.

### Forskjell fra forsiden

Forsiden gir oversikt og overbevisning. Denne siden gir detaljer og senker terskelen. Den svarer på: "Ok, jeg er interessert — hva betyr det i praksis?"

### Målgruppe

Primært verdidrevne folk (ikke nødvendigvis tekniske) som:
- Er opptatt av personvern og digital suverenitet
- Vil ha alternativer til big tech
- Vil ha innflytelse, ikke bare tilgang
- Liker ideen om å forme noe fra starten
