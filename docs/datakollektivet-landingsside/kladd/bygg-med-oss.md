# Bygg med oss — kladd

> Rekrutteringsside for utviklere og andre bidragsytere. Den viktigste siden akkurat nå. Tonen er direkte, konkret — fra folk som bygger, til folk som bygger. Ikke corporate-rekruttering. Ærlig om hva vi har og hva vi trenger.

---

## 1. Hero

### Tittel

Vi trenger folk som bygger.

### Ingress

Datakollektivet bygger digital infrastruktur og tjenester — kollektivt eid, demokratisk styrt, åpen kildekode. Vi har kommet et stykke. Men vi er langt fra ferdig, og vi trenger flere folk.

---

## 2. Hvor vi er

> Kort, ærlig kontekst. Ikke selg — vis.

### Seksjonstittel

Hittil

### Tekst

Datakollektivet ble stiftet i oktober 2025. Per nå har et sted mellom 10 og 20 folk bidratt. Vi har Loomio i drift for medlemsdemokrati, Matrix for kommunikasjon, og Forgejo for kode. Vi har styre, vedtekter, bankkonto og en nettside.

Men vi er langt unna der vi vil. Vi trenger flere hoder og flere hender.

---

## 3. Hva vi trenger

> Hovedseksjon. Konkrete tekniske problemer som kort/cards. Dette er det utviklere vil se — ikke abstrakte verdier, men "hva jobber dere med?".

### Seksjonstittel

Hva vi jobber med

### Ingress

Vi står foran en serie konkrete problemer. Her er de viktigste.

### Problemkort

> UI: Tenk cards i et grid. Hver med tittel, kort beskrivelse, eventuelt et tag/ikon. Visuell tyngde — dette er hovedinnholdet på siden.

---

**SSO / Single Sign-On**
Medlemmer må logge inn én gang og få tilgang til alle tjenestene sine. Kritisk — og det første som må på plass om vi ønsker litt medlemmer.

**Medlemsstyring**
Et system der folk kan bli medlem på nett uten mye manuelt arbeid. Registrering, kontingent, tilgangsstyring — helst integrert med SSO.

**Infrastruktur og drift**
Orkestrering, IaC, sikkerhet. Vi drifter på bare-metal og trenger folk som er komfortable med det. Ansible, Docker, og sannsynligvis mer etter hvert.

**Multi-tenancy**
De fleste tjenester er bygget for individer eller familier, ikke for multi-tenancy. Vi må bygge isolerte tjenestemiljøer med egne instanser/containere og storage. Ikke trivielt å gjøre sikkert og billig.

**Distribuert storage**
Lagring som fungerer på tvers av tjenester. Spesielt viktig når vi begynner å tilby fil- og fotolagring — men vi er ikke der ennå, og vi vet det.

**Sikkerhet og persondata**
Infrastrukturen må utvikles mye før vi kan ta vare på persondata som bilder og dokumenter. Det skal gjøres ordentlig, eller ikke i det hele tatt.

---

## 4. Det er ikke bare kode

> Utvider bildet. Bredere bidragsområder. Grid med kort.

### Seksjonstittel

Det er ikke bare kode vi trenger

### Tekst

Datakollektivet trenger mer enn utviklere. Det er enormt mye som må avklares — tekniske spørsmål, organisatoriske spørsmål, juridiske spørsmål, spørsmål om hva demokratisk teknologi faktisk betyr i praksis.

### Bidragsområder

> UI: Grid med kort eller ikonliste.

- **Utvikling** — Frontend, backend, DevOps, integrasjoner
- **Design** — UX, visuell design, tilgjengelighet
- **Drift og infrastruktur** — Sysadmin, nettverk, sikkerhet, bare-metal
- **Innhold og kommunikasjon** — Tekst, nettside, sosiale medier
- **Demokrati og organisasjon** — Prosesser, vedtekter, moderering
- **Juss og personvern** — Juridisk rådgivning, GDPR, organisasjonsrett
- **Rådgivning** — Erfaring og veiledning, uten fast forpliktelse

---

## 5. Hvem vi ser etter

> Personlig, direkte. Ikke stillingsbeskrivelse — men heller ikke et salgsknep. Rett frem. Kort avsnitt.

### Seksjonstittel

Hvem vi ser etter

### Tekst

Folk som har kompetanse på slike systemer. Folk som vil lære. Folk som tar slikt på strak arm.

Folk som vil ha noen å gjøre dette sammen med. Eller som allerede jobber med slikt og savner et fellesskap rundt det.

Folk som har litt tid, og folk som har mye. Folk som vil ta på seg et større ansvar, og folk som bare vil plukke en oppgave her og der.

Folk som har sett seg lei av å vente på at andre skal gjøre noe.

> UI: Visuell bryter her. Kan være en annerledes bakgrunnsfarge, en horisontal linje, eller et pull-quote. Ikke et fabrikert sitat — heller en setning som skiller seg ut typografisk.

---

## 6. Slik kommer du i gang

> Senk terskelen. Hva skjer etter at noen tar kontakt?

### Seksjonstittel

Slik kommer du i gang

1. **Ta kontakt** — Fyll ut skjemaet under, eller si hei på Matrix.
2. **Vi snakker sammen** — Vi finner ut hva som er interessant for deg.
3. **Få tilgang** — Forgejo, Matrix, Zulip og de verktøyene vi bruker internt.
4. **Begynn å bidra** — Plukk en oppgave, jobb på et prosjekt, delta i driftsmøter, eller bare vær med i diskusjonene.

Ingen bindinger. Ingen minimumsforpliktelse. Bidra med det du kan, når du kan.

---

## 7. Skjema

### Felt

- Navn (påkrevd)
- E-post (påkrevd)
- Hva er du interessert i? (valgfritt) — Flervalg: Utvikling, Design, Drift, Innhold, Demokrati/org, Juss, Rådgivning
- Melding (valgfritt) — "Fortell oss gjerne litt om bakgrunnen din og hva du har lyst til å jobbe med"

### CTA

**Send inn**

### Fotnote

_Vi tar kontakt innen noen dager._

---

## 8. Andre veier inn

> To-kort layout — som på bli-medlem-siden.

### Kort-layout (to kolonner)

---

**Bli medlem**

Mer interessert i å bruke tjenestene og være med å bestemme retningen?

**CTA:** Bli medlem → /bli-medlem

---

**Følg oss**

Ikke klar ennå? Meld deg på nyhetsbrevet og bli med på Matrix.

**[Embedded e-post-felt + "Meld meg på"-knapp]**
**[Lenke: Bli med på Matrix →]**

---

## Strukturnotater

### Tone

Direkte. Naturlig. Som å snakke med noen du vil jobbe med. Ærlig om hva vi har og hva vi mangler. Ikke selgete — ingen fabrikerte sitater eller overdreven entusiasme.

### Forskjell fra forsiden

Forsiden sier "vi finnes og vi trenger folk". Denne siden sier "her er problemene, her er hvem vi ser etter, slik starter du".

### Forskjell fra bli-medlem

Bli-medlem snakker om rettigheter, innflytelse, tilgang. Bygg-med-oss snakker om problemer, kompetanse, fellesskap.

### Nøkkelbudskap

1. Det finnes konkrete, interessante tekniske problemer å løse
2. Du trenger ikke være ekspert — men du må ville bidra
3. Det er fleksibelt — alle nivåer, alle mengder tid
4. Du bygger noe som tilhører fellesskapet, ikke et selskap
5. Det er ikke bare kode — juss, organisasjon, design, innhold teller like mye
